# PAC3: Visionant el futur amb les ulleres de Manovich

### Cultura Digital 


Autor: Valentín Garcia Costa


Fecha: 26/05/2024

![VR al turisme](https://github.com/VGARCIACOSTA/PEC3_Manovich_Reloaded/blob/main/imatges/VRtourism2.jpg)



## Introducció.


A continuació, he creat un assaig per la PAC3, amb els següents dos casos de Re-descobrint la hibridació:

1.- Turisme i la Tecnologia immersiva (poder visitar virtualment llocs, museus... o experiències de RA als propis llocs turístics).

2.- Cinema interactiu i videojocs (Tenint al cap els llibres "interactius", on el lector creava la seva pròpia narrativa, la història/final del llibre la decidia el lector. En aquest cas, la hibridació serà referent a experiències com la que ofereix Netflix a la sèrie Blackmirror, amb "Bandersnatch", on l'espectador pot interactuar amb el capítol i decidir pel personatge). Podem dir que ens trobem envers una narrativa interactiva, on es barreja el concepte de cinema i el dels videojocs. Ja que a part de Bandersnatch de Netflix, trobem el joc de terror interactiu de PS, Until Dawn, o el Detroit: Become Human (videojoc de Quantic Dream), aquests dos jocs combinen la narrativa cinematogràfica amb la interactivitat dels videojocs.

 la hibridació del turisme amb la tecnologia immersiva representa una evolució significativa en la manera com les persones experimenten el món. Aquestes tecnologies no només fan que el turisme sigui més accessible i enriquidor, sinó que també ofereixen noves oportunitats per a la preservació i la sostenibilitat del patrimoni cultural. La realitat virtual i la realitat augmentada són eines poderoses que transformen el turisme, creant experiències immersives i educatives que connecten millor les persones amb la història i la cultura del món.
 
## Re-descobrint la hibridació: Cas 1
### El Turisme i la Tecnologia immersiva

El turisme sempre ha anat lligat a la visita dels espais o entorns geogràfics que el turista vista. Amb les ulleres VR, es crea una experiència on el turista no fa falta que es mogui físicament al destí turístic. S'està creant una experiència mixta, on es barreja la visita virtual amb la no necessitat d'estar físicament al lloc a visitar. O per persones amb mobilitat reduïda, un cop estan al lloc, poder accedir virtualment a parts del lloc a visitar, on d'altra manera no podrien viure l'experiència. A més, la tecnologia immersiva que ofereixen les ulleres amb VR o AR, permeten que un lloc físic es barregi amb la tecnologia per mostrar més enllà del que veiem en realitat.

![VR al turisme](https://github.com/VGARCIACOSTA/PEC3_Manovich_Reloaded/blob/main/imatges/VRtourism1.png)

La realitat virtual permet als usuaris fer visites virtuals a llocs emblemàtics i museus des de qualsevol lloc del món. Aquest tipus d'experiència immersiva pren una importància a nivell social, en permetre a persones que no poden viatjar per motius físics, econòmics o altres limitacions, el fet de poder experimentar una visita virtual. La tecnologia VR i AR, avui en dia és una tecnologia accessible i les visites virtuals ens ofereixen una visió detallada i en 360 graus de llocs com la Tarraco romana, el Museu del Louvre, la Gran Muralla Xinesa o fins i tot el Museu de les Terres de l'Ebre a Amposta, que amb Google, et pots passejar per les seves sales.

Projectes com Google Arts & Culture han col·laborat amb museus de tot el món per oferir recorreguts virtuals de les seves col·leccions. Aquests recorreguts no només proporcionen una experiència visual, sinó que també inclouen informació detallada sobre les obres d'art i el material que s'exposa, millorant l'aprenentatge i l'accés cultural.

![VR al turisme](https://github.com/VGARCIACOSTA/PEC3_Manovich_Reloaded/blob/main/imatges/GoogleArts1.png)

A més, algunes destinacions turístiques han creat experiències virtuals immersives que permeten als usuaris explorar llocs de difícil accés o que han canviat significativament amb el temps. Per exemple, a Catalunya tenim Tarraco360, un projecte que recull el treball científic fet pel grup d’investigació SETOPANT (URV/ICAC) i el converteix en un recorregut virtual perquè puguem visitar els monuments Patrimoni de la Humanitat de la ciutat de Tarragona en 3D. També podem explorar amb VR i RA, en un altre exemple, la ciutat antiga de Pompeia, permetent-nos als usuaris veure com era abans de l'erupció del Vesuvi (sobre Pompeia hi ha moltes experiències virtuals i de realitat augmentada a Pompeia mateix, augmentat l'experiència del turista, permetent veure com era abans la ciutat). Aquest tipus d'experiències turístiques i culturals, ens ofereixen una perspectiva històrica rica i una comprensió més profunda del patrimoni cultural.

![VR al turisme, Tarraco360](https://github.com/VGARCIACOSTA/PEC3_Manovich_Reloaded/blob/main/imatges/Tarraco360.png)

### Conclusió

Podem afirmar, que la hibridació del turisme amb la tecnologia immersiva,  VR/AR, representa una evolució significativa en la manera com els turistes poden experimentar les visites, siguin amb AR al mateix destí, com visites virtuals amb VR. Aquesta tecnologia aconsegueix que el turisme sigui més accessible, social i enriquidor, i a més, també ofereix noves oportunitats per a la preservació i la sostenibilitat del patrimoni cultural. La realitat virtual i la realitat augmentada, ja totalment en ús, són unes eines capaces de transformar el turisme, creant aquestes experiències immersives i educatives que connecten millor els turistes/les persones amb la història i la cultura del món que ens envolta.

## Re-descobrint la hibridació: Cas 2
### Cinema interactiu i videojocs

En aquest cas, podem veure la hibridació entre el cinema interactiu i els videojocs, on han convergit per crear una nova forma de narrativa interactiva que combina elements cinematogràfics amb la interactivitat pròpia dels videojocs. Aquesta hibridació permet als espectadors poder influir en el desenvolupament de la història, oferint una experiència única i personalitzada, anant més enllà de la mera acció de veure una pel·lícula com fins ara, l'espectador passa de ser un simple observador, a formar part de la història, s'aconsegueix una narrativa viva.

![Cinema interactiu](https://github.com/VGARCIACOSTA/PEC3_Manovich_Reloaded/blob/main/imatges/BM01.png)

En aquest cas d'hibridació, trobem l'episodi interactiu "Black Mirror: Bandersnatch" de Netflix, 2018. En aquest episodi, l'espectador ha de prendre decisions que afecten al protagonista, es pot canviar el curs de la història, l'espectador pot triar diferents camins narratius i canviar el final segons el camí narratiu elegit. Aquesta experiència uneix cinema i videojocs, ja que ens ofereix una narrativa dinàmica i immersiva. El cinema clàssic per observar, passa a un cinema interactiu.

Amb "Bandersnatch" es permet a l'espectador prendre decisions en moments clau de la història, apareix a la pantalla què triar. Es convida l'espectador a prendre part de la narrativa, des de l'inici, triar què prendre per esmorzar o quina música escoltar. I a mesura que avança la trama, les decisions afecten el destí del protagonista i el desenllaç final de la història. Aquesta interactivitat implica l'espectador d'una manera que el cinema tradicional no fa, l'espectador passa a ser un element actiu de la narrativa de la pel·lícula.

Entrant directament en el món dels videojocs, ens trobem amb "Until Dawn" (Playstation, 2015), un joc de terror interactiu on el jugador controla diversos personatges per intentar sobreviure una nit en una cabana aïllada. Les decisions que pren el jugador, determinarà qui sobreviurà i qui morirà. Amb aquesta estructura narrativa ramificada, es crea una experiència de joc intensa i immersiva, on cada decisió té conseqüències significatives pels personatges.

L'altre joc és "Detroit: Become Human" (Quantic Dream, 2018), on podem observar un bon exemple d'hibridació videojoc i narrativa-cinema. Aquest joc, permet al jugador controlar uns androides en un futur pròxim, explorant diversos temes com la intel·ligència artificial, la llibertat i la moralitat. Les decisions del jugador afectarà directament el curs de la història, amb diferents finals depenent de les accions preses durant el joc. El joc ofereix al jugador una narrativa lligada totalment a la interactivitat, creant una experiència cinematogràfica i participativa, que narrativament aniria més enllà d'un videojoc.

### Conclusió

Podem dir que aquesta hibridació del cinema interactiu i els videojocs representa una evolució en la manera en què consumim i interactuem amb les històries audiovisuals, i sobretot el paper de l'espectador en el cinema, un canvi radical en passar d'un espectador inactiu a formar part de les opcions narratives, d'espectador passiu a espectador actiu i de qui dependrà el final de la història. Aquesta combinació no només ens ofereix noves oportunitats per a la creativitat i la innovació, sinó que també redefineix els límits de l'ús de la narrativa. Per tant, a mesura que la tecnologia continua avançant, podem esperar veure experiències narratives encara més immersives i personalitzades, i que continuaran captant la imaginació i l'interès del públic (un públic que pot créixer, en oferir un nou model d'entreteniment).

## Referències i Bibliografia

* Manovich, Lev. (2013). **El Software toma el mando**. Barcelona: Editorial UOC.
* VRtourism2.jpg (2024). Imatges amb llicència per a Valentí Garcia, **Envato Elements**. Certificat llicència (https://valentigarcia.com/uoc/cd/PAC3/license_certificate_47BVJ5HNE3.txt)
* Tarraco360.com **TARRACO 360**.[consultat: 24/05/2024] (https://www.tarraco360.com/)
* Google Arts & Culture. **Google Arts and Culture**.[consultat: 23/05/2024] (https://artsandculture.google.com/)
* Visita virtual Pompeia. **Pompeia 3D**. [consultat: 22/05/2024] (https://www.realista.io/visita-virtual-ciudad-pompeya/)
* Pomepia VR/AR **Pompeia VR**. [consultat: 27/05/2024] (https://pompeii.refutur.com/en/)
* Black Mirror: Bandersnatch (NETFLIX), **NETFLIX** [consultat: 23/05/2024] (https://www.netflix.com/es/title/80988062)
* Black Mirror: Bandersnatch (NETFLIX), **Wikipedia**. [consultat: 23/05/2024]. (https://es.wikipedia.org/wiki/Black_Mirror:_Bandersnatch)
* Detroit: Become Human  **Detroit: Become Hunan. Video Game**  [consultat: 24/05/2024]. (https://en.wikipedia.org/wiki/Detroit:_Become_Human)
* Until Dawn, PS Sony. **Until Dawn. Video Game**  [consultat: 24/05/2024]. (https://es.wikipedia.org/wiki/Until_Dawn)
* Softcatalà.org **corrector ortogràfic** [consultat: 27/05/2024]. (https://www.softcatala.org/corrector/)


----

Llicència: Material Creative Commons desenvolupat sota llicència CC BY-SA 4.0. Imatges CC BY [Valentigarcia.com](https://valentigarcia.com/uoc/cd/PAC3) 
